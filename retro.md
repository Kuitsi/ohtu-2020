# Retrospektiivitekniikat

Menetelmässä **Start, Stop, Continue, More of, Less of Wheel** piirretään fläppitaululle ympyrä, jossa on 5 sektoria ja jokaisen sektorin kohdalle kirjoitetaan yksi menetelmän sanoista. Ryhmä käyttää vajaa 10 minuuttia aikaa pohtiakseen yhdessä jokaiseen osioon täytettä. Listattavia asioita ovat _start_-sektoriin ne, joita pitäisi saada alulle pian. _stop_-sektoriin tulee päämäärän tavoittamista varten hidastavia tai estäviä asioita. Lisäksi _continue_ sisältää jatkamisen arvoisia asioita, jotka toimivat nykyisellään. Loppuihin kahteen täytetään asioita/tehtäviä, joiden määrää tulisi vähentää taikka lisätä. Kommenttien kirjaamisen jälkeen päätetään tarvittavat toimenpiteet.

Menetelmässä **Glad, Sad, Mad** osallistujat kirjoittavat ensin lapuille itsekseen hyviä ja huonoja asioita sprintistä ja aikaa tähän on rajatusti vaikkapa 10 minuuttia. Tämän jälkeen lappujen sisältö esitellään muille ja laput kategorioidaan _glad_, _sad_ tai _mad_. Näistä viimeinen on tyypillisesti ryhmän kontrollin ulkopuolisiin ongelmiin. Kaikki laput pisteytetään äänestämällä ja käsitellään yhdessä tärkeimmästä alkaen kunnes valmis tai palaverin aika on loppu (maks. 1h).
